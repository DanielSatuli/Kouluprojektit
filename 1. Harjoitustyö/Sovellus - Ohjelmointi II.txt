Vaihtoehto 3

Tee sovellus, jolla voi pitää yllä yrityksen henkilöstön tietoja ja henkilön toimisuhteen tietoja. 
Sovelluksen täytyy pitää lokia kaikista tehdyistä toiminteista (kuka teki, mitä teki, milloin teki). 
Sovelluksen käyttäjän ei tarvitse kirjautua sovellukseen. Lokitiedot tallennetaan tekstitiedostoon selkokielisenä. 
Henkilöiden ja toimisuhteiden tiedot tallennetaan tiedostoon, jonka voi halutessaan kryptata jotenkin.

Henkilöistä tallennetaan tiedot:

etunimet
sukunimi
kutsumanimi
henkilötunnus (HETU)
kotiosoite:
   katuosoite
   postinumero
   postitoimipaikka

Toimisuhteesta tallennetaan tiedot:

alkamispäivä
päättymispäivä (huom. voi olla myös toistaiseksi voimassa oleva, jolloin päättymispäivää ei täytetä)
nimike
yksikkö (osasto, jossa henkilö työskentelee)

Kaikkia tietoja tulee pystyä muokkaamaan sovelluksessa ja muutokset tulee tallentua tiedostoon. Tietoja täytyy pystyä lisäämään ja poistamaan. 
Tietoja poistettaessa täytyy käyttäjältä kysyä varmennus tietojen poistolle.
Henkilötunnuksen tulee olla oikeanlainen. Tee sovellukseen tarkastus, joka varmentaa syötetyn henkilötunnuksen. 
Ohjeet varmentamiseen löytyvät https://dvv.fi/henkilotunnus.
Sovellus osaa ehdottaa postitoimipaikkaa syötetyn postinumeron perusteella. 
Esimerkiksi kirjoittamalla postinumeron alkuun merkit 70 ehdottaa sovellus postitoimipaikaksi Kuopio. 
Ehdotukset luetaan aiemmin syötetyistä tiedoista (eli ensimmäisellä kerralla sovelluksella ei ole tietoja ehdotuksiksi).
Sovellus listaa henkilöt ja listaa tulee pystyä järjestämään kutsumanimen, sukunimen sekä nimikkeen perusteella nousevaan (a - z) ja laskevaan (z - a) aakkosjärjestykseen.

Vinkki: lokitiedostoon saadaan sovellusta käyttävän käyttäjän tunnuksen tiedot Environment-luokalta https://docs.microsoft.com/en-us/dotnet/api/system.environment?view=netframework-4.6.1
